# Historie Bitcoinu

Bitcoin byl založen v roce 2008 neznámou skupinou osob, známou pouze pod přezdívkou Satoši Nakamoto. Ihned po založení si autoři koupili doménu bitcoin.org a vytvořili základní okumentaci. V roce 2009 byly do světa vypuštěny první bitcoiny spolu s prvními transakcemi mezi jejich autory. 

V roce 2010 byla otevřena první oficiální burza, na které šlo s Bitcoiny obchodovat. Téhož roku došlo k prvním zdokumentovaným nákupům. Během roku 2010 byl také vydán na veřejnost první veřejně dostupný algoritmus pro těžbu. V roce 2011 se 1 Bitcoin poprvé vyrovnal hodnotě 1 dolaru. Začaly se také objevovat první aplikace týkající se Bitcoinu pro mobilní zařízení. V roce 2012 došlo k největší krádeži Bitcoinů, kdy šlo o téměř 50 000BTC. Téhož roku se začaly konat první konference týkající se kryptoměn o které měla zájem široká veřejnost a došlo také k vytvoření organizace Bitcoin Foundation. Největším krokem v roce 2012 bylo udělení oficiální bankovní licence Bitcoinové burze v Evropě. Během roku 2013 překonal Bitcoin hodnotu 30 dolarů a došlo k zakázání používání kryptoměn v Číně. Z toho důvodu byla zavřena jedna z tamních burz týkající se Bitcoinu, která byla jednou z největších na světě. Ta byla ale v roce 2014 z důvodu protestů opět otevřena.

V pozdějších letech se začali vývojáři zaměřovat hlavně na bezpečnost a na rozšiřování povědomí o Bitcoinu. Od té doby začala cena bitcoinu stoupat až exponenciálním tempem. V roce 2017 popularita stoupla natolik, že se cena jednoho Bitcoinu dostala až k hranici 20 000 dolarů. Později se ale ukázalo, že šlo o velké nadhodnocení ceny a kryptoměnu čekal strmý pád. Vzhledem k důležitosti Bitcoinu stáhl Bitcoin při pádu i ostatní kryptoměny s sebou. Aktuálně se cena za jednotku již delší dobu pohybuje okolo 6500 dolarů.

**Vývoj ceny Bitcoinu online:**

<iframe src="https://test.skaramart.in" width="330" height="350" frameBorder="0"></iframe>